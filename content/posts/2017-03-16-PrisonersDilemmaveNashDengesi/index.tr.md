---
title: "Oyun Teorisi - Prisoner's Dilemma ve Nash Dengesi"
date: 2017-03-16T00:00:00+00:00
hero: blog11_prisoners-dilemma-kural-tablosu.jpg
description: Prisoner's Dilemma ve Nash Dengesi
menu:
  sidebar:
    name: Oyun Teorisi - Prisoner's Dilemma ve Nash Dengesi
    identifier: oyun-teorisi-prisoners-dilemma
    weight: -20170316
tags: [Oyun Teorisi,Prisoner Dilemma,Nash Dengesi]	
categories: [Oyun Teorisi,Prisoner Dilemma,Nash Dengesi]

author:
  name: Akif T.
---

![prisoners-dilemma](blog11_prisoners-dilemma-kural-tablosu.jpg "prisoners-dilemma")<br>

İki kişi yakalanmış olsun. Biri diğerinin aleyhinde tanıklık eder diğeri ise suskun kalırsa, tanıklık eden serbest kalacak, susmayı tercih eden taraf ise 20 yıl hapse mahkûm edilecektir. Eğer ikiside suskun kalırsa 1'er yıl mahkum edilecekler. İkiside birbiri aleyhinde tanıklık ederse 5'er yıl mahkum edileceklerdir.

İkisi içinde optimal olan seçenek ikisinin de sessiz kalmasıdır. Karşı tarafın kararından habersiz olan oyuncu 20 yıl hapis yatma ihtimalini göze alamayarak sessiz kalmayacak, karşı taraf aleyhinde tanıklık edecektir. Karşı taraf aleyhine tanıklık ederek 5 yıl gibi daha kısa süreli bir hapis cezasına razı olacak ya da serbest kalacaktır. Oyuncu burada kaybını en aza indirmeyi (kazancını maksimize etmeyi) hedef alacaktır. Karşı tarafın da aynı koşullar altında rasyonel davranarak tanıklık edeceği kaçınılmaz olacaktır.

Oyuncuların yegane amacı, diğer oyuncudan bağımsız olarak, kendi kazancını maksimize etmektir. Burada iki bireyinde diğerinin hareketini de göz önünde bulundurarak hareket etmesi ve maksimum kazanç yerine kendi durumu için iyiyi seçmesi durumu **Nash Dengesini** oluşturur.
